<title>
    Teatr komedii Valldal
  </title>
  <content>
    Teatr jest niezależnym teatrem komediowym, zrzeszającym twórców wywodzących się ze scen całego Trójmiasta
     – Teatru Muzycznego w Gdyni, Studium Wokalno – Aktorskiego, Akademii Muzycznej w Gdańsku, Akademii Sztuk 
     Pięknych w Gdańsku. 
 
    Nasze produkcje charakteryzuje absurdalny humor, familijność, musicalowy rozmach i przede wszystkim – 
    profesjonalizm oraz odwaga w podejmowaniu najbardziej zwariowanych przedsięwzięć scenicznych. Od bajek 
    dla najmłodszych granych na plaży ("Mała Syrenka"), poprzez musicalowe megaprodukcje ("Księga Dżungli"),
     po kabaretowe show dla starszych ("Disco Polo - wieczór poezji śpiewanej", „Ale Wiocha! –czyli proste 
     piosenki o wiejskiej miłości", "Emigrantka"). 
     
    Teatr Komedii Valldal to także szeroka działalność edukacyjna. Od wielu lat prowadzimy warsztaty musicalowe 
    (aktorstwo, taniec, śpiew) z dziećmi 
    i młodzieżą z całego Pomorza. Ich zwieńczeniem są pełnowymiarowe spektakle muzyczne, grane dla widzów od 5
     do ostatniego roku życia.
    
  </content>
  <content-source>
    IR, https://www.teatrkomediivalldal.com
  </content-source>
  <main-image>
logo_valldal.jpg
  </main-image>
  <main-image-source>https://www.teatrkomediivalldal.com</main-image-source>
